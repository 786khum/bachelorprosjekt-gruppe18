Dette bachelorprosjektet er utviklet av Prosjektgruppe 18 i samarbeid med Tingtun, en bedrift som jobber med universell utforming og tilgjengelighetstesting. Prosjektets mål er å utvikle en KI basert chatbot for Testfest.no som kan veilede tjenesteeiere om WCAG standarder, foreslå relevante testoppgaver og gi anbefalinger basert på funn fra Testfest data. Løsningen skal gjøre universell utforming mer forståelig, tilgjengelig og brukervennlig for alle som arbeider med digitale tjenester.
Prosjektet leverer en Minimum Viable Product (MVP) som inkluderer frontend, backend og KI‑integrasjon, utviklet gjennom en iterativ prosess inspirert av Agile/Scrum. Arbeidet omfatter kravspesifikasjon, design, utvikling, brukertesting og kvalitetssikring, i tett dialog med Tingtun. Resultatet er et funksjonelt og videreutvidbart system som legger grunnlag for fremtidige tjenester innen digital tilgjengelighet.
